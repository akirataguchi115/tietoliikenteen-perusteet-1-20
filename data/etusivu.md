---
path: "/"
hidden: false
information_page: true
banner: true
---

# Tietoa kurssista

Johdatus tietoliikenteeseen on osa Helsingin yliopiston tietojenkäsittelytieteen kandiohjelman tietoliikenteen opetusta.  Kurssin sisältö on valikoitu tietoliikenteen käyttäjän tarpeista lähtien.


Tämän kurssin jälkeen tunnet keskeiset tietoliikenteen käsitteet ja lyhenteet. Lisäksi sinulla on yleiskuva siitä, miten tietoliikenne ja erityisesti internet toimii. Näin sinulla on valmius itsenäisesti opiskella lisää ja lukea alan suomenkielistä kirjallisuutta.


## Kenelle tarkoitettu

Tämä kevään 2019 kurssi on tarkoitettu

a) Avoimen yliopiston opiskelijoille, erityisesti heille, jotka tekevät Digital education for all (DEFA) -hankkeen mukaisia opintoja. HUOM: Ilmoittaudu viimeistään 15.5. Viimeinen kurssikokeen suorituspäivä on 31.5. ja siis ehdottomasti viimeinen mahdollinen ilmoittautumispäivä avoimeen yliopistoon on 17.5.

b) Helsingin yliopiston tietojenkäsittelytieteen kandidaatin koulutusohjelman mukaisia opintoja tekeville.


### Avoimen yliopiston opiskelijat

Teidän täytyy ilmoittautua Helsingin yliopiston avoimen yliopiston opiskelijaksi ja tämän kurssin opiskelijaksi avoimen yliopiston kautta viimeistään 17.5. (Ilmoittautuminen on siis avattu uudelleen niille, jotka ovat tehneet jo kurssin tehtäviä, mutta unohtaneet ilmoittautua maaliskuussa.)

Teillä on mahdollisuus saada kurssista [Johdatus tietoliikenteeseen](https://courses.helsinki.fi/fi/aytkt200041/128807054) 2 op:n suoritusmerkintä noudattamalla kurssin ohjeita. Tähän kurssiin liittyy koe, joka tehdään yliopiston moodle-alustalla.

Ilmoittautumisohjeet kurssin sivulla [Johdatus tietoliikenteeseen](https://courses.helsinki.fi/fi/aytkt200041/128807054).

Jos teillä ei ole vielä Helsingin yliopiston tunnuksia, odottakaa ilmoittautumisen jälkeen 24 tuntia, jotta tietonne voi siirtyä seuraavana yönä järjestelmien välillä. Sen jälkeen saatte tunnukset seuraamalla Helsingin yliopiston ohjetta käyttäjätunnusten aktivointiin: [https://helpdesk.it.helsinki.fi/ohjeet/kirjautuminen-ja-yhteydet/kayttajatunnus/ohjeet-yliopiston-kayttajatunnuksen-aktivointiin](https://helpdesk.it.helsinki.fi/ohjeet/kirjautuminen-ja-yhteydet/kayttajatunnus/ohjeet-yliopiston-kayttajatunnuksen-aktivointiin). Huom! Osa oppilaista on raportoinut, että aktivointi ei toimi Safari-selaimella. Suosittelemme että teette aktivoinnin joko Chromella tai Firefoxilla.


### HY:n omat opiskelijat

Tämä on osa kurssia [Tietoliikenteen perusteet](https://courses.helsinki.fi/fi/tkt20004/124962079). Tämä ei siis ole itsenäinen opintokokonaisuus vaan vain osio laajemmasta Tietoliikenteen perusteet -opintojaksosta. Tämän osion hallinta testataan kurssin ensimmäisessä minikokeessa. Tämän osien suorituksesta ei siis anneta erillistä suoritusmerkintää.

Helsingin yliopiston opiskelijoiden pitää ilmoittautua kurssille OODIssa.


## Tulevaisuudessa

Kurssin materiaalia päivitetään tämän kevään kokemuksen perusteella ja lisäksi toteutetaan jatkokurssi, jotka yhdessä kattavat tietojenkäsittelytieteen kandiohjelman pakollisen opintojakson Tietoliikenteen perusteet.

Tästä kurssille on tarkoitus tehdä myös ohjeistusta koulujen opettajille, jotka voivat halutessaan tarjota kurssia omille oppilailleen kurkistukseksi yliopisto-opintoihin. Nämä ohjeet eivät ole käytettävissä vielä keväällä 2019.
