---
path: "/arvostelu-ja-kokeet"
title: "Arvostelu ja kokeet"
hidden: false
information_page: true
---

## Arvostelusta

Kurssista voi saada suoritusmerkinnän vain osallistumalla keväällä 2020 joko kurssille [TKT20004 Tietoliikenteen perusteet](https://courses.helsinki.fi/fi/tkt20004/131058728) tai kurssille [AYTKT200041 Tietoliikenteen perusteet 1](https://courses.helsinki.fi/fi/aytkt200041/130350119).  

Muita todistuksia kurssin suorittamisesta ei anneta. 

Nämä kaksi kurssia arvostellaan täysin toisistaan riippumatta ja niillä on erilaiset suoritustavat. 


### AYTKT200041 Tietoliikenteen perusteet 1, 2op

Kurssin voi tenttiä moodlessa joko maalis-huhtikuun vaihteessa, pääsiäisen jälkeisellä viikolla tai helatorstaiviikolla. Muita tenttivaihtoehtoja ei ole. Suosittelen tenttimään jo heti maalis-huhtikuun vaihteessa, jolloin voit jatkaa huhtikuun alusta seuraavalle Tietoliikenteen perusteet 2 -kurssille.

Kurssi tentitään moodlessa ja siellä on myös itsenäisesti tehtäviä lisätehtäviä kokeeseen valmistautumista varten. Tarkemmat arvosteluperusteet on myös moodlessa.

Pidä huoli, että ilmoittaudut avoimeen yliopistoon tenttiä edeltävällä viikolla, jotta käyttöoikeutesi tulee voimaan ajoissa. Et siis tarvitse erillistä tentti-ilmoittautumista, vaan normaali kurssi-ilmoittautuminen riittää.

Ilmoittautumisohje:

1.	Tee [Avoimen yliopiston kurssi-ilmoittautuminen](https://www.avoin.helsinki.fi/palvelut/esittely.aspx?o=130350119).
2.	Odota 24 tuntia ja aktivoi Helsingin yliopiston käyttäjätunnus. Saat ohjeet aktivointia varten ilmoittautumista seuraavana päivänä.
3.	Kirjaudu [Opintoni-sivulle](https://student.helsinki.fi/opintoni), josta saat kurssiavaimen ja linkin Moodleen kirjautumista varten.
4.	Kirjaudu kurssin Moodleen Helsingin yliopiston käyttäjätunnuksella ja kurssiavaimella.

HUOM!
-	Ilmoittautuminen Avoimeen yliopiston on mahdollista vain 18.5.2020 saakka
-	Vain niiden opiskelijoiden opintosuoritukset voidaan kirjata Helsingin yliopiston opintorekisteriin, jotka ovat tehneet kurssi-ilmoittautumisen Avoimeen yliopistoon ja suorittaneet kurssin loppuun ohjeiden mukaisesti.
-	Jos olet jo tehnyt Avoimen yliopiston kurssi-ilmoittautumisen ennen kurssin alkua, ilmoittautumisesi on kunnossa.




### TKT20004 Tietoliikenteen perusteet, 5 op

Kurssin osallistujille tämä verkkokurssi on laajemman Tietoliikenteen perusteet -kurssin osasuoritus. Tämän Tietoliikenteen perusteet 1 -verkkokurssin koko sisältö katetaan ma 23.3. minikokeessa.
